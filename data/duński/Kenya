Kenya, officielt Republikken Kenya (swahili: Jamhuri Ya Kenya; engelsk: Republic of Kenya), er et land i Østafrika. Græn
selandene er Etiopien, Somalia, Sydsudan, Tanzania og Uganda. Det var tidligere engelske koloni ved navn Britisk Østafri
ka, som blev omdøbt til Kenya i 1919.
Etymologi
Mount Kenya har Kenyas højeste tinder, den højeste 5.199 meter over havet.

Kenya har fået sit navn efter den udslukkede vulkan Mount Kenya, som er landets højeste bjerg.

En fra Kenya hedder en kenyaner.
Geografi
Kenyas topografi.

Kenya er en kyststat. Mod øst grænser den til Det Indiske Ocean. I nord grænser Kenya til Somalia, Etiopien og Sydsudan,
 i vest til Uganda og i syd til Tanzania.

Landskabet er afvekslende. Afrikas store lavning, Østafrikanske gravsænkning, skærer gennem landet i nordsydlig retning.
 Langs denne ligger flere søer og udslukte vulkaner. Fra kysten ved Det Indiske Ocean i øst stiger landet til et højplat
 eau, de såkaldte Hvide Højlande, som blev centrum for plantagedyrkningen under kolonitiden. Hovedstaden Nairobi ligger
 mellem det tempererede højplateau og de sydlige savanner.

I vest findes endnu et højplateau, som aftager ud mod Victoriasøen. Her dyrkes te og kaffe. Vegetationen er frodig, og d
er findes en del tropisk regnskov. De lavtliggende områder ved Victoriasøen rammes fra tid til anden af oversvømmelser u
nder regntiderne. I nord findes steppe og halvørken. Nedbøren er beskeden, og tørke udgør en vedvarende trussel mod noma
debefolkningens husdyr. Turkanasøen ved grænsen til Etiopien dominerer landskabet. Den cirka 270 km lange sø[4][5] er hj
emsted for nilkrokodiller og talrige fugle.